Hunc libellum ex ,Epistolarum O. V. auctorum officina emissum, quarum con-
parem saturam adpellare licet, ut fere ipsi Croto, quod aliis quoque visum est,
maxime cum propter argumentorum scite detorquendorum stilique cavillabundi
artem lepidissimis salibus conditam, tum propter ea quae* de Reuchlini causa
praedicatoribusque proferuntur epistolae Wendelini Pannitonsoris (Epp. Ο. V. Ι. 47.)
fere similia, adscribendum suspiceris (quod tamen ne festinantius adfirmes tibi
¹ caveas), ad exemplum (1.) octo quadratorum foliorum, quorum ultima pagina va-
cat, nullo verbo omisso repetivimus. Quo anno locoque prodierit, neque inipso
libro indicatum est, neque ego dixerim, nisi quod antiquius esse videatur quam
aliud exemplum (2.), quo Schelhornius usus esse videtur (Amoenitt. literariarum
tom. IX. p. 771...777.) ut ex eo novissimam regulam exhiberet, cui sic praefatus est:

„Tandem quaedam ad oblectandos meos lectores addere iuvat e ludicro et ob-
„scurorum virorum stylo scripto, Annoque 1519. in 4. edito libello hunc titulum
„gerentez Modus inquirendi lzoereticos ad usum Romanoe eurioe lectumque-eima& duo-
„decim regulis conclusus. Ut ex ungue agnosci leo possit, integram duodecimam
„regulam‚ in qua tam de haereticis, quam ipsorum libris comburendis disseritur,
„cum corollario et quaestione brocardica ei annexa, apponere haud piget''.

Tum post hunc libelli finem ‘Valete bene, in veritate, quam quaeritis et di-
ligitis Amen, 1519.’ adiecit quae sequuntur:

„Haec licet ironice scripta esse facile pateat, haud tamen multum ab eius
„saeculi moribus abludere omnes rerum illo tempore gestarum gnari agnoscent.
„Istum vero libellum recusum postmodum Ambergae Anno 1611. in 8. dedit per-
„sonatus Ioachimus Ursinus in Hispania-ce [requisitionis et carnficinoe secretioribus,
„ubi, praeter illius originem, processus tyrannicus in fidelium religionis refor-
‚,matae confessorum comprehensione, bonorum sequestratione, audientiis varii
„generis, testium publicatione et confusione, artibus inquirendi aliis, etiam
„secretioribus‚ captivorum victu, et reliquis vitae subsidiis, carcerum visitatione,
„sententiarum denique publicatione et interpretatione describitur: exemplis illu-
„striorum tum Martyrum, tum articulorum et regularum inquisitoriarum in fine
„adiectis, et praefatione de Iesuitis, inquisitionem Hispanicam in Germaniam et
„Bohemiam vicinam introducere molientibus praemissa. Qui liber Philippo Lim-
,‚borchio, cum suam Inquisitionis historiam concinnaret, praesto non fuit'’.

