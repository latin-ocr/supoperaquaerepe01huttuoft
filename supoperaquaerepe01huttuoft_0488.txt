448 nnvcnmm An PIBCKHEIMERVM nns'r. D. meonsnnn Ι). 31. MAI. A. 1520.

Consultissimo
Bilibaldo Pirckheimero,

patricio Norimbergensi‚ amico suo colendissimo. ⁶

Salutem tibi opto καὶ χαίρειν. Nuper ad circiter pridie Kal. Iunias re-
deunti mihi a communi amico nostro Kiliano de Rebdorf et Gabriele de Schawm- 5
berg, Canonico Dryopolitano, tui amantissimis, redditae sunt litterae a Nobilis-
simo Francisco de Sickingen, quibus me fecit certiorem, opera sua extinctam
esse litem, quae tam fuit hactenus diuturna inter Praedicatores meque. Impe-
trabunt enim a sanctissimo Leone litis et causae extinctionem, cum honore
meo, suis expensis, in meliore forma, quae et mihi et mei amantibus iam10'
concepta placet. Et est expensarum litis in processu Spirensi post obtentam
a me contra illos diffinitivam sententiam taxata summa, in hono auro mihi iam
persoluta. De iis posthac pluribus. Dilectissime Bilibalde, mitto ad te quos
mihi tam liberaliter mutuasti 30 aureos in auro, quo nomen solvo; at grates
persolvere dignas nullo possum studio, quod excogitare queam tuae ingenti erga 15
me benevolentiae. Dii tihi persolvant. Erasmus Santbach, Kobergi, amici, ut
ais, tui, negotiorum gestor seu institor, Bibliam Hebraicam cum Commenta-
riis vendidit petenti mihi: pretium solvo octo aureorum. Eidem etiam pro
Hesychio tradidi aureos tres quarta minus. Omnia misi Nerobergam per eun-
dem Santbach‚ qui domino suo haec et alia mittit. Tu igitur a Iohanne Ko- 29
berger tuos aureos recipias velim, et me, num receperis, facias certiorem. ln-
terea enim regionis tuae mihi sunt mores formidandi. Scripsi haec admodum
properans. Iterum vale. Prid. Kal. Iunias, anno M.D.XX. Anglopoli.

Ioannes Reuchlin Phorcensis LL. Doctor.

 

5 Kiliano] Leib. de quo videsis Hutt. opp. 11. p. 359. ⁶ Dryop.] Eichstaedtensi.
8 Impetrabunt] Cf. praeced. Praedicatorum epistolam. Pertinent ad hoc negotium
quae Cochlaeus Bilibaldo e Francofurto die 12. Iun. a. 1520. scripsit (Hutt. opp. Ι.
p. 358. num. CLXXIIII. ἓξ. 2.3.), haec: „neque tamen grave mihi ad te argumen-
tum suberat, nisi quod de caussa Ioannis Reuchlin, in cuius transactione testis
astiti, paucis tibi verum scribere volebam. Erant a Francisco Sickingen tres
doctores procuratorio nomine huc missi ex Spira et Vormatia, ut rem compone-
rent. Nihil magis· anxium fratribus, sed opportuna multumque, ut mihi videtur,
aequa inita est via, utrique parti, ni fallor, tolerabilior quam curia Romana.
Ferunt a fratribus provincialiter collatum esse, ut mulcta Spirensis sententiae
persolveretur, quo de nihil certi habeo, neque interrogare curavi. Id mihi ut
testi constat, quod fratres provincialiter constituerunt in urbe Roma procuratores
Iacobum Questenbergium, Ioannem Coritium‚ Casparem Wirt, Ioannem Peuern
et Iodocum Eginger ad sollicitandum apud pontificem, ut tota illa causa sopia-
tur, cum honore utriusque partis, ne ullius laedatur fama. Vidi deinde suppli—
cationem fratrum, qua provincialiter pontificem orant cum honorifica Ioannis
Reuchlin mentione, ut causam illam perpetuo extinguat’'. ¹⁵ urgenti Goldast.
¹⁷ Biblia quae hodie Oaroliruhae adservantur. ²¹ Effervebant tum Norimbergae
ecclesiasticae contentiones et inimicitiae.

