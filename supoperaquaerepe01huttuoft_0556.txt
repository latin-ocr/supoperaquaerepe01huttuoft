516

EDITOR LECTORI S.

Antiquius tertii huius q. v. Epistularum obscurorum virorum voluminis exem·
plum quam quod prioribus, supra paginis 1...79. et 185...300. exhibitis, in tribus
Pseudolondinensibus editionibus, et ea quae sine anni indicatione et duabus quae
expresso anni 1689. numero prodierunt, sordidis omnibus sed vulgatissimiS, pa-
ginis 503...550. accessit, neque vidi neque ab aliis memoratum legi: omnium au-
tem editionum, quotquot factas esse adhuc probari potest, mihi exempla ad ma-
nus sunt. itaque persuasum habeo hoc tertium volumen ante a. 1689. operis pu-
blicatum non esse, quamvis Pseudolondinensis iste editor aperte nihil pr'aestitit
nisi quod indocte et temerarie ex priori, quod forte ad manus ei fuit, exemplo
novum transcribi non tam curavit quam operariis permisit: veri enim simillimum
mihi videtur, in eo exemplari, ad quod Pseudolondinense repetitum est, aliquem,
sive aliquos malis, manu sua epistolas sive alia dictamina (ut cum Obscuris lo-
quar) adscripsisse, quae ad idem cum epistulis O. V. ludicrum scribendi genus
pertinere sibi viderentur, quibus accessionibus tum primum typis expressis Pseu-
dolondinensis editor tertii epistolarum O. V. voluminis nomen dedit, ceterum
ea videlicet inscriptione usus, quae inde ab a. 1556. [cf. Indic. bibliogr. Epp. O.
V. num. 7. sqq.] in usum venerat. Ita facile explicatu videtur qui factum sit ut
his adversariis litterariis, quae peculiare alicuius auctoris opusculum dici neque—
unt, ab argumento verarum epistolarum O. V., si cap. 13. ed. n. excipias, omnino
alienis, et locus et honor, quibus hodie inmerito gaudent, quodam quasi iure
dari potuerit. nam varia sunt haec collectanea et inaequalia interque se non co-
haerentia, diversis quoque temporibus conposita, partim ex antiquioribus quod-
libetis (ut ll. 12.) et ex ipsis genuinis O. V. epistolis (ut 13.) transcripta aut
consarcinata, partim (ut 4.) ex veterum poetarum, Ovidii Tibullique maxime,
versuum partibus consuta elegiae sine sensu umbra, partim arida sunt alicuius
tetrici magistri (ut 7.10.) inficetaeque puerilis ingenii imitatoris lucubrationes, di·
cendi genere ad nauseam usque fatuo inconditoque ab illo vere scholastico prio-
rum voluminum dicendi genere longe diversae et, ut mihi quidem videtur, toto
certe saeculo recentiores. Attamen Weislingerus (Hutten. delarv. p. 14. sqq.) ex
hoc tertio volumine Huttenum inlusorem levissimum, impiissimum, infaustissi-
mum fuisse demonstrare voluit; neque multo sanius Miinchii (Epp. Ο. V. 1827.
8⁰. p. 63.) iudicium est hoc: „Hinsiclztliclz des dritten Buches bleibt nicht viel zu
seyen iibriy. Sie [vult die Briefe] sind offenbar ein Erzeuyniss spdterer Jahre, und
wenn auch noch des seelzzeknten Jahrlzunderts und von Freunden und Geistesverwand-
ten der Versa-§ser der zwei ersten Theile, so err-eichen sie dennoclz bei weitem nicht
dieselbe[n]‚ weder in Erfinduny des Witzes, noch in Ton und Hattuny'k Sed et
ipse Pseudolondinensis exemplaris editor quid sibi voluerint genuinarum partium
auctores parum odoratus est: nam postquam de duobus prioribus voluminibus,
quorum auctorem Reuchlinum fuisse sibi persuaderi passus est, ea divendita esse
praefatus est, pergit hoc modo: „Placuit proinde novam hanc Editionem tertio volumine
auctam procurare, eum in finem, ut et doctus Orbis denuo coynoscass quantis sordibus
olim stabulum Latini repletum fuerit, quantoque constiterit labore, illud purqare5 Iu-
ventus vero exinde in Latino sermone diseat vitare soloecismos et Germantsmos minus
decentes. Utrique demum Deo qratias· ayant, quod linquam hanc tam nobilem olim in
Barbariem pene versam, pristino nitori restituerit: Vale .'”

